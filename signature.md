# Signature

วันนี้ไม่ได้สอนสร้างบ้านแบบ 1-2-3-4 เขาทำอะไรกัน... 

แต่บีอยากให้เพจนี้เป็นพื้นที่รวบรวมเรื่องราวสิ่งละอันพันละน้อยในการทำบ้าน

เพื่อช่วยให้คุณไม่ต้องเจ็บฟรี

## การสร้างบ้านคือการปะทะกับโลกจริง

การสร้างบ้านให้ดีไม่ใช่ว่าแค่มีแบบสวย หรือจบสถาปัตย์แล้วจะรอด

เพราะมันไม่ใช่งานบนกระดาษ แต่มันคือการเอาทุกอย่างที่ออกแบบไว้มาปะทะกับโลกจริง

กับช่างจริงๆ กับไซต์จริงๆ กับ "ของจริงๆ" ที่ไม่ได้รอให้เราวางเฉยๆ แล้วจะออกมาสมบูรณ์

บีเรียนจบออกแบบค่ะ มีสามีเป็นสถาปนิก ทำงานออกแบบบ้าน สร้างบ้านมาหลายปี

จากประสบการณ์ทำให้เราได้รู้ว่าความรู้หลายๆอย่างมันไม่มีอยู่ในห้องเรียน

## ปัญหาที่ไม่มีสอนในห้องเรียน

อย่างเช่น...

วิธีรับมือช่างที่เบิกเงินไปแล้วทำงานไม่เสร็จ ตามแล้วก็เงียบ สุดท้ายหายตัวไป

หรือช่างที่ "ตีเนียนทำผิดแบบแล้วบอกว่าเหมือนกันแหละพี่"

หรือแม้แต่ "สเปกที่เคยเรียนมา" ที่พอเอาไปสร้างจริงแล้วไม่เวิร์คเลย

แล้วเราก็ได้แต่อยู่ในกะลาจนงานส่วนนั้นเสร็จ ถึงได้รู้ว่า "อ้าว...มันไม่ใช่แบบที่คิดนี่นา"

## ประสบการณ์ที่ได้มากกว่าคนทั่วไป

เอาจริงๆ นะ...

ส่วนใหญ่แล้วคนคนนึง ในชีวิตนึง จะมีโอกาสสร้างบ้านสักกี่หลังกัน?

บีไม่ได้เก่งกว่าคนอื่นค่ะ

แค่มีโอกาสได้ทำบ้านมากกว่าคนทั่วไป เลยเจอบ่อยกว่า เจ็บมาหลายรอบกว่า

ก็ค่อยๆเก็บมาปรับให้เราไม่เจ็บซ้ำสองซ้ำสาม 

จนตอนนี้หลายๆเรื่องคือชิลมากค่ะ 

## เป้าหมายของเพจนี้

บีชอบทำบ้านเลยอยากเล่าให้ฟัง

อยากแชร์สิ่งที่เคยพลาด สิ่งที่เคยรอด

เพื่อให้คุณไม่ต้องลองเองให้เจ็บเองถึงจะเข้าใจ

แม้เราอาจจะไม่ได้หยุดเรื่องวุ่นวายได้หมด

แต่เราจะรู้ทันมันให้มากขึ้น

## สำหรับคุณที่กำลังจะสร้างบ้าน

ถ้าคุณกำลังจะสร้างบ้าน

และไม่อยากอยู่กับ "ความเยอะ" คนเดียว

เพราะทำบ้าน...อาจจะเยอะ แต่อย่างน้อย เราจะเยอะด้วยกัน

ยินดีต้อนรับสู่บ้านของบี

**"Fussy Kindly Neatly : คนเยอะเรื่องอยู่"** ค่ะ ☺